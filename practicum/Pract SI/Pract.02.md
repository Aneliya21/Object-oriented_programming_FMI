
# Задачи

**Задача 1.** Да се напише функция, която чете от конзолата 2 числа и записва във файл с име *result.txt* сумата и разликата им. Да се напише функция, която чете от файла *result.txt* сумата и разликата на двете числа и отпечатва на конзолата кои са били оригиналните числа. 

**Задача 2.** Да се създаде структура **Pair**, която представя наредена двойка от естествени числа.  
Да се създаде структура, която представя релация. В релацията има най-много 25 наредени двойки и структурата пази текущия си размер.  
- Да се създаде функция, която прочита релация от даден файл.
- Да се напише функция, която добавя наредена двойка към релацията.
- Да се създаде функция, която записва релацията в даден файл.

**Задача 3.** Напишете програма, която работи с файл с числа, които са кодове на цветове. Числата във файла са разеделени с **|** (пр. 12465237|12465480|13465277) и коректността на формата е гарантирана.
- Да се напише функция, която приема поток към файла, чете числата и превръща всяко число в обект от структура **Colour**. Структурата да съдържа 3 цели числа в интервала [0, 255], които отговарят съответно за количеството червено, зелено и синьо в цвета.
Формулата, която превръща 3-те числа в цялостен код, е **RGB = (R\*65536)+(G\*256)+B**
- Да се напише функция, която приема поток и масив от обекти от Colour и ги записва във файла в същия формат.
- Да се напише функция, която приема масив от обекти от Colour и записва във файл с име *red.txt* в същия формат онези цветове, които са нюанс на червеното (числото, отговарящо на червения цвят, да е повече от 250).
